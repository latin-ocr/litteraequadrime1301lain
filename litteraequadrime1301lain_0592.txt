586 LITTERAE QUADR1MESTRES

CXXXVII

l). Maximilianus a Capella
Patri Ignatio de Loyola.
Methymna Campi, 29 Aprilis 1552 ¹.

Iffls

Admodum R.de in Chro. Pater:

Gratia et pax Jesu Christi Domini Nostri et communicatio
Sancti Spiritus sit semper nobiscum. Amen.

Illa, quae hoc quatuor mensium intervallo proxime elapso
benignus Dominus per ministerium horum minimorum filiorum
tuorum dignatus est operari, sunt ea quae nunc jam recensebo.

Imprimis itaque ut a concionibus Patris Magistri Baptistae
sumam initium, ab eo tempore quo ipse in hac urbe Methy-
mnensi concionari coepit, est fuitque semper toti populo gratis-
simus et in magna reverentia summo cum amore conjuncta
apud omnes habitus, ipsiusque documenta atque consilia, ut
suavissima ac saluberrima, plurimi sequuntur et amplexantur.
Hincque factum est ut per ejus conciones atque exhortationes
non pauci immodicum vestium cultum et dissolutam Vitae lasci-
viam, quibus antea diffluebant, cum magna omnium admira-
tione et aedificatione deseruerint ac in modestiae et temperan-
tiae virtutem longe felicius commutarint. Et hanc quidem mu-
tationem dexterae Excelsi peculiariter factam novimus in qui-
busdam matronis, generis nobilitate et divitiarum opulentia
claris, quae non tantum ob ejusmodi deliciarum et mollioris

¹ Autographae litterae in folio 198.—A1iud non sunt. ut legenti patet , quam ornata
et elegans latina versio litterarum fratris Petri Sevillano‚ quas supra n. CXXXV,
pag. 577 dedimus.

