<344 LITTERAE QUADRIMESTRES

aetatis annum attigisset, vix tamen interea sexies se confes-
sum meminerat, et continuis quatuordecim annis concubinae
addictus, misere animi et corporis nobilitatem dehonestaverat.
Hanc cum in uxorem duxisset, duabusque praeter hanc concu-
binis domum suam accersitis,¹ eodem tempore tres ex se gra-
vidas domi suae haberet, facta generali confessione, ita divina
gratia mutatus est, ut, retenta tantum uxore, sancte vivere
proposuerit, ac jam octavo quoque die confiteatur, singulis
vero quindecim fere communionis se muniat sacramento; cujus
status atque habitus tanto nunc est mirabilior quo miserabilior
ante fuerat. Sed non vacat immorari, quamobrem pergo et cae-
teros percurro.

Alter, uxore mortua, concubinam domi duobus jam annis
:11luerat3 aegritudine autem correptus eo devenerat ut de salute
ejus pene desperaretur. Hic tum Patrem unum ex Collegio ac-
cersiri fecit, qui, ejus audita confessione, curavit ut quam ante
concubinam habuerat, eam tunc in uxorem duceret3 quod ubi
fecisset, praeter omnium spem convaluit, ac postea confessu-
rus templum nostrum adiit, ibidemque communicavit, laetus
quod ex retibus daemonis exilire, prope jam oppressus, potuis-
set. Sunt etiam qui concubinam penitus reliquerint, aliis, quo
tutius in bene coeptis persisterent, non sat fuit nisi etiam ex
civitate emitterent. Praeter hos quidam confessus est, et vi-
vendi rationem citra mortale peccatum sibi instituit, qui trium
et viginti annorum spatio semel tantum consessus fuerat. Nam
duodecim annis concubinam aluerat; deinde in discrimen mor-
tis adductus, legitimo sibi matrimonio hanc conjunxerat, et
tum semel tantum confessus est et communicavit3 rursumque
aliis duodecim annis, etsi uxore ducta, a turpissima tamen vita
non sibi temperabat, sed in immania scelera profusus sacrae
confessionis et Eucharistiae sacramento caruerat. Haec de con-
cubinariis, ut vocant, satis dicta sint.

Qui vero nulli certo sceleri addicti, immo potius aeque omni-
bus, nullum sacramentorum usum a multis annis experti fue-
rant, plurimi ad nos accessere. Nam eos, qui semel singulis an—
nis confitentur, facit deteriorum frequentia minus malos videri.
Quamobrem de his tacebimus, etsi multi, a nostris antea non
auditi, accesserint. De caeteris vero hoc unum in summa dice<
tur: multos ab annis duobus, tribusve aut quatuor, multos quo-

