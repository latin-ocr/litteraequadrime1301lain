656 LirmnAE QUADRIMESTRES

quam nobis. Negotium istud satis anceps est: si non admitta-
tur, timemus ne sumat domus ipsius dominus occasionem abi-
gendi nos. Sin admittatur, pertimescenda perturbatio, tum ab
ipso, tum ab aliis, qui possent introduci; tum ne ex primis no-
vissimi evadamus cavendum.

Hic jam tres tantum sumus, dempto famulo, ut credo te ex
litteris meis praemissis Jam intellexisse, quibus significavi
mortem fratris nostri, Magistri Caroli Commelini. P. Baptista
in lectulo decumbit pro more suo, vixque a Festo Paschatis
aut raro exivit a lecto aut domo. Nos duo reliqui vacamus,
partim studiis, partim negotiis familiaribus , et audiendis his,
qui ad nos veniunt. Faxit Christus Jesus ut omnia cedant in
gloriam suam.

Audiveramus Postellum ¹ fuisse locutum de Societate “³3 ve-
rum hoc falsum esse certo scimus. Heri enim publice extulit
illam usque in coelum, adeo ut etiam addiderit eam in India
clarere miraculis. Habet adhuc phantasmata antiqua et ab illis
divelli non potest. Quotidie bis legit cum frequentissimo audi-
torio in Collegio Longobardorum, ad quod etiam commigra-
vit. Socio Domini Renati ⁵, qui nos frequentat, intra paucos
dies, ut spem, tradentur exercitia.

Quod ad audiendas confessiones attinet, et caetera spiritua-
lia opera, apud Sum Germanum, cessatum est a solemni festo
Resurrectionis Dominicae ob adversam valetudinem Patris
Baptistae. Rogandus cst Dominus ut vel liberetur ab infirmi-
tate hac, vel succedat ei alter, qui vice ejus fungatur, tum in
spiritualibus, tum in temporalibus.

Interim, R. Pater, bene vale in Domino Jesu una cum Pa-
tribus ac fratribus nostris, quorum omnium orationibus com-
mendari summopere indigemus et cupimus.

Lutetiae, decimo octavo Maji 1552.

R. P. T.

Indignus in Christo Filius,

RossERTUs CLAvssons, Brugensis.

¹ Guilielmus Postellus, de quo plurima in plurimis tum sacris tum prophanis histo-
riis, etin Cartas de San Ignasl'o, t. 1 et 11, et in Cartas del B. P. Pedro Fabro, t. 1.

‘-' Sic: sed sensus est, ut ex sequentibus patet, adversus , contra Societatem.

⁷· Vidc supra. pag. 2312.

