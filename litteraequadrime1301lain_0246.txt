240 LITTERAE QUADRIMESTRES

quidem praelegantur iidem authores, quos etiam, ut ante dixi,
ne huc invehantur, curabimus, adiuncta simul, ut speramus,
fida inquisitione.

Quarto, cum in collegio publico studiosorum non essent
ieiunationes, quas praescribit Sfia mater Ecclesia3 et aperte
magnoque cum scandalo violarentur, eo rem brevi adductum
iri speramUS, ut sicut quaedam in hac parte iam immutata
sunt, ita magis magisque in dies hic reformetur abusus, quia
totus est noster illius praeses Collegii.

Qui confessiones poenitentium audiunt (de omnium praeci—
puis loquor), nunc consilio nostro, et opera R. Ρ. Claudii, facul-
tatem impetrarunt, qua periculosissime destituti fuerunt hacte-
nus, in casu (ut vocant) haeresis absolvendae. Complures Ec-
clesiastici homines nihil recitarunt de horis Canonicis. Eos
pensum hoc nobiscum persolvere curavimus, ut recitandi mo-
rem addiscerent, et quia Breviarii novi Romani ¹ usus maxime
placebat, impetravimus illis, quod petebant, a R.1110 Legato Pon-
tificis. Itaque pergunt quotidie in recitandis horis canonicis, et
vestitus etiam honestatem ostendunt.

Exercitia primae, ut vocamus, hebdomadae, illi communica-
vimus ex parte, qui primum in hac Academia locum tenere vi-
detur, (et) universalem vitae totius instituit confessionem non
sine magno animi sui moerore ac fietu, consilioque et magiste-
rio nostro usus, in templo nostro celebravit primitiaS, contem-
pta omni pompa.

Multae fuit aedificationi plurimis quod communicantium
Eucharistiae adesset tunc frequentia, qualis ab initio huius
Academiae nescio si conspecta eo loco fuerit. Valde nobis pro-
futurum in Domino videtur illius viri amorem et benevolen-
tiam penitus conciliasse, cum huius authoritas apud omnes in
pretio habeatur.

Hodie nobis iniuncta est provincia, ubi professores conve-
nissent, ut pro religione conscriberemus edicta quaedam, paulo
post omnibus studiosis proponenda. Faxit Dominus Jesus, ut

 

¹ De hoc Breviario Romano novo consule Cartas de San Ignacc'o, t. lv, Ap. 2,
pag. 498.

Ξ Scripserat hic Canisius: confessus est generatz'm,· sed verbis his linea ducta
obliteratis, consueto signo apposito indicavit Polancus eorum loco inserenda esse illa:

universalem vilae totins instituit confessionem, quae manu propria ipsc in margine
scribebat.

