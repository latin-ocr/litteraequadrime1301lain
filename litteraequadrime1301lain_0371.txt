AN. 1551 305

se gesserit, ita ut stupere omnes et, ut verius dicam, confundi
coeperint, cum ea, quae ipsi ficta suspicabantur, verissima de-
prehendcrunt; et, quod de eo dubitabatur, omnium consensu
comp1·obavit; ita factum, ut omnibus silentium imposuerit. Licet
autem multa in illo bonitatis insignia refulgere prius videren-
tur, major tamen in armariolo mentis· virtutum thesaurus re-
conditus erat, quem in infirmitate, et potissimum in articulo
mortis constitutus, deprompsit, et quis fuisset in vita, moriens
ostendit. Nam infirmus numquam murmurare, replicare aut
conqueri visus est, nee, sui Voti impos, ullum impatientiae si-
gnum demostravit, sed tamquam agnum se tractari permisit,
ita ut cum omnibus, tum maxime infirmariO, admirationi esset ¹.
Porro co spiritus fervore jammorti proximus accensus fuit, ut
omnes vix alium ferventiorem vidisse se, quamdiu vixerant,
uno ore faterentur. Nam (ut caetera omittam) altero antequam
moreretur die vocatos ad se, et facultate a R. P. Domino Cornelio
accepta (non enim aliter licebat), ingressos in id cubiculum ubi
decumbebat, adstante eodem R. P„ ita nos ad obedientiam, prae-
ter caetera, eoque affectu hortatus est, ut et lacrymas nobis
omnibus eliceret, et simul admirationi esset quod, jam corpore
propemodum frigidus, ita caleret animo, ut numquam fervidius
de his verba fecisse videretur. Amore praeterea Sancti Pauli
mirum in modum exardebat. Ita enim ejus imaginem diu opta-
tam et quaesitam tandemque ei oblatam amplectebatur ac de-
osculabatur, ut ipsam, si potuisset, cordi infixurus videretur·;
quem in coelo advocatum se habere dicebat, utque pro populo
christiano apud Dominum intercederet, devote precabatur.
Praecipuo quoque amore quodam et ardore animi crucifixum
amplexabatur, ut, non aliud quam Christum crucifixum se pe-
ctore gerere, evidenti signo omnibus demonstraret. Et cum
semper hujus amoris indicia manifesta ediderit, tum vero maxi-
me cum Sanctissimum Sacramentum esset sumpturus: tunc
enim haec et hujusmodi verba ex penetralibus cordis, totus spi-
ritu fervens, quamvis corpore langueret, magna eorum omnium
qui aderant consolatione, profudit: Domine, tu ad me venis,
cum ego ad te venire debeam? parce, parce, inquam, Doenine,
et miserere mei. Atque haec subinde replicans, veniamque et a

 

¹ Esset scripsit Polaticus, deleto ve'derel111zquod scripserat Alexander.

