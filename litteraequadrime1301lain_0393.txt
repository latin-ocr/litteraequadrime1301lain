Ax. 1531 387

siderio satisfiat, dum hic fuerimus, illam ecclesiam frater hic
diebus dominicis frequentabit, praesertim cum quod apud eos
dicendum sit, sine detrimento studiorum parare possit.

Spero non mediocrem animarum illarum fructum secuturum,
cujus rei indicium non parvum est, quod nullum, credo, odium
paucis his diebus relictum est; quae, ut dixi, hic magnopere vi-
gebant.

Hic idern frater, missus in proximum oppidum dictum Va-
lentiam ut conjectos in carcerem inviseret, cum multa ipsis de
Deo ad eorum consolationem et tolerantiam in laboribus dixisset
cum ipsorum lacrymis, hominem quemdam solvi fecit, qui in
carcere propter aliquot pecunias detinebatur (quibus solvendis
ejus tenuitas non erat), percurrens eos, quibus pecunia debeba-
tur, quorum magnus erat numerus.

Quidam alius frater, nomine Dionysius, corpore et aetate
parvus, qui ob adversam valetudinem nobiscum audire prohi-
bitum esse scripsi, in aliud oppidum non multum distans, di-
ctum Monson, aliquot diebus missus est ut pueros doceret chri-
stianam doctrinam; qui ingrediens oppidum, vicos percurrit
pulsans tintinnabulum quo pueros in templum congregaret. In
initio, propter rei novitatem, illudi ab hominibus et mulieribus
coepit. Deinde, multis propter rei novitatem ad templum conve-
nientibus, cum multa ipse super praecepto, quod pueros doce-
bat, protulisset, permagna quoque ipsos devotio cepit, ut ab eo
. summopere postularint optimates sequenti die veneris, quo die
ad docendos pueros perrexerat, ut evangelium sequentis diei
dominici videret atque ipsis exponeret (carebant enim concio-
natore). Postulata fecit, idque cum magna omnium devotione
et admiratione. Quod etiam sequenti die dominica fecit, peten-
tibus ipsis‚ nec defuit qui clamaret: beatus venter, qni te por-
tavit, etc. Petitur adhuc ab eis; quid autem P. Emmanuel Go-
dinus‚ nobis praepositus, facturus sit ignoro.

Ad idem oppidum missus est praeceptor noster in hebdo-
mada sancta, in qua ab studiis cessatum est, qui, tribus ibi
diebus moratus, tres conciones cum magno hominum concursu
et consolatione habuit ‚ quarum una persuasit ut quisque quoti-
die, antequam ad dormiendum accederet, transacti diei opera
expenderet, et a Domino, si quid minus bene commissum inve-
nisset, veniam postularet; haec autem et alia similia, ipsis ab

