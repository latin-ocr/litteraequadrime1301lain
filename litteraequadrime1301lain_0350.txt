344 Lvr'sERAE QUADMMEsrREs

Hoc enim rudi medio plurimum modo fructificant in diversis
Indiae, Aethiopiae, etc.‚ partibus. Quandoquidem ergo haec
Societas tam est sancta et excellens, non mirum si multos 113-
beat adversarios. Existimo autem quod plurimi potius ex igno-
rantia, quam malo aliquo animo se opposuerunt, quibus cum
haec innotuerint, spero quod aliud et melius de sanctis istis
filiis sentient et judicabunt. Si qui vero his se opponere per—
gant, non dubium est quin graviter Dominum Deum offendant,
qui hos tam singulariter eligere dignatus est. Sit ipse benedictus
in saeculorum saecula. Amen.

Ecce, Pater R.d<³, haec est summa dictae concionis, qua fini-
ta, feci indignus professionem more Societatis. In prandio ejus-
dem diei valde humaniter invitavit et suscepit nos et omnes
fratres D. Decanus. Audivi omnia, in professione jam dicta,
cum mira aedificatione esse acta. Immo istis diebus dixit mihi
Licenciatus quidam, valde in spiritualibus curiosus, nihil neque
plus neque minus desiderari posse. Quod sane non miramur,
quia sine nostra sollicitudine ipse Dominus Deus omnia suavi-
ter disposuit et direxit. Ipsi laus, honor et gloria in saecula
saeculorum. Amen. De his ergo satis.

Contigit superioribus mensibus, videlicet, post pascha, ut
parentes senes ¹ nostri charissimi in X.⁰ fratris Rugerii mitte-
rent lovanium duos ex fratribus Rugerii, omnibus modis suppli-
cantes ut Rugerium permitteremus venire in patriam, occa-
sione primitiarum fratris sui, dicentes se eum nolle impedire in
sua vocatione et similia. Concessimus eis. lvit ergo in patriam
Rugerius, ubi promissis non stando, parentes, amici et alii eum
a suo instituto revocare nitebantur utque aliam potius religio-
nem intraret. Postremo consuluerunt quemdam religiosum,
priorem (credo) coenobii cujusdam, sacrae theologiae bacca-
laureum‚ cujus resolutione super hac re audita, omnia denuo
fuere inversa; et sic Rugerius, relictis parentibus, statuto die
rediit laetus in Domino, memor sanctae obedientiae et verbo-
rum Domini; an‘ non odit patrem, etc. Dictus vero Religiosus
scripsit ad magistros nostros, doctores sacrae theologiae lova-
nienses, ut suum de nobis judicium ipsi transcriberent, quod
libenter fecerunt, et harum litterarum exemplum hic subjungo:

 

¹ Detrita est charta et incerti sumus an senes scriptum sit an aliud simile; se
tamen perspicuum est.

