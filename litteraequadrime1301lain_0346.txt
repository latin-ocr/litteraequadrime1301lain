340 LJTTERAE QUADRfflESTRES

votioni populi posset satisfieri, integram noctem mpendere
cupiebant huic pietatis officio, et ad id facultatem petebant,
quae tamen eis concessa non fuit.

Moris est in hac urbe, in ultima quadragesimae hebdomada,
meretrices in locum quemdam, ubi Deum certe eo tam sancto
tempore non offendant, includere3 conceditur et illis praedica-
tor ut conetur a peccatis, quascumque poterit, reducere. In hac
ergo sancti jubilaei, ob prosperum Concilii successum, promul-
gatione, in locum illum coactae sunt. Et Ρ. Miron‚ pridie jubi-
laei, tres integras horas illis est concionatus. Dedit 1111 Domi-
nus tantum fervoris et gratiae, ut undecim ex illis Christo ac-
quisierit, et post quartum vel quintum diem, altera concione,
trium item horarum, quatuor aliae a peccato revocatae sunt3 et
hae omnes in domum quamdam, in civitate Valentiae resipi-
scentibus constitutam, deductae sunt, quo sacerdotes aliquando,
qui Missae sacrificium celebrent et spiritum ipsarum foveant et
consolentur, de nostris mittuntur. P. vero Miron ex ultima
concione raucus valde adhuc manet, ut vix loqui possit. Duo
vel tres viri nobiles, qui Patrem Mironem comitati sunt cum
duobus fratribus, domesticis asserebant, si a tribus pessimis et
inveteratis in malo foeminis ibidem aliae non fuissent impedi-
tae, mediam meretricum partem, quarum maxima est multitu-
do, fuisse convertendam. Tanta fuit earum commotio. Deo soli
honor et gloria.

851 Junii 1551.

