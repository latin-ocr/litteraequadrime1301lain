Ax. 1551 275

nunc tranquilla sunt, moniales ct oppidum. Per litteras a me
constitutiones cum peterent, illas misi, quas T. P. R. Sanctae
Marthae monasterio aliquando dedit. Totum hoc opus ex elee-
mosynis confectum est. Alii triticum, alii pecuniam, alii an-
nulos, alii operas, alii alia offerebant; et eo usque devotio offe-
rendi excreverat, ut ex his quae supererant, opere confecto,
pecuniam restitui quibusdam curaverim; non enim tantum ex
ipso Casulae oppido , sed etiam ex circumvicinis ad suum labo-
rem impendendum multi confluerunt.

Pax illa inter multos conciliata in oppido Caregine (quae, ut
scripsi, cum magna animarum motione facta est), licet quadra-
ginta et quatuor hominum caede exasperati hinc inde fuerint,
denuo confirmata et stabilita est. Et multi ad frequentem sacra-
mentorum usum inducti sunt, ut pacem melius conservarent.
Curatum est etiam ut usuris obviam iretur, ut choreae ad mo-
destiam reducerentur, ut quotidianae et communes orationes
instituerentur, quae, ut conservari possint, eorum patri spi-
rituali (qui valde amicus est Societatis) cum aliis sui similibus
sacerdotibus curam reliqui.

Maiam, ubi inimicitiis etiam homicidia patrata fuerant, ho·
mines principales ad concordiam reduximus; in aliis locis per
Dei gratiam id ipsum effectum est. In compluribus ecclesiis,
quas ad centum puto fuisse, ubi sanctissimum sacramentum
εὐχαρισίας non servabatur, per Dei gratiam homines induxi-
mus ad id devotius et cum lumine continue servandum, et mul-
tae societates ad honorem sacratissimi sacramenti institutae
sunt. Ducentis fere in locis de frequenti communionis usu prae-
dicavi, sed fere quinquaginta amplexa sunt sanctam consue-
tudinem; reliqua vero loca interdum id faciunt, sed non per-
inde frequenter. Compluribus in oppidis, singulis quibusque
diebus dominicis, eleemosynae publice fiunt in usum paupe-
rum. Oratio etiam in multis locis in communi quotidie fit sub
noctem. Usurae exstirpari coeperunt: non pauci etiam concubi-
narii, qui diu admodum in statu damnationis exstiterant, jam,
peccato relicto, frequenter communicant. Multi sacerdotes
inducti sunt ad animarum salutem juvandam, praeter quinque
illos aut sex, qui in spiritualibus exercitiis profecerunt. A tri-
ginta milliaribus‚ et longius, confessionis gratia, quidam ad
me veniunt. In hac etiarn dioecesi mutinensi, praeter id quod

