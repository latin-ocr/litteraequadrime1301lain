172 LITTERAE QUADRIMESTRES

set, cujus votum ad P. V. mitto, ad se in studiis sustentandum
satis dives, physicas lectiones cum aliis brevi auditurus.

Multorum studiosorum animos confratres ad meliora tra-
here; quemdam brevi in artibus promovendum eo perduxerunt,
ut amare incipiat deplorare annos vitae praeteritae cum fre·
quenti confessione , nihil desiderans aliud quarn se totum
X. i jugo submittere. Ejus quoque socium, in artibus ante ali·
quot annos promotum, nobilem prosapia, eo pertraxit ut, omni
societate relicta, se totum X.i servitio dare cupiat et aliis in
minimis humilitatis associari.

Quidam pastor ¹, peractis exercitiis cum magna sui ipsius
cognitione et satisfactione aliorumque admiratione de tam subita
viri hujus mutatione, ad oves proprias rediit, in publico sug-
gestu suae praeteritae vitae errorem confessus est, quoniam
valde scandalose vixerat, petens sibi condonari offensam vitae
praeteritae, alium eis ductorem Dei gratia futurum promittens.

Numerus confitentium augetur in dies. Noster pastor con—
cessit nobis omnium suae parochiae confessiones audiendi li—
centiam, sacram quoque administrandi eucharistiam in omni-
bus ecclesiis nostrae parochiae.

Concilium provinciale Coloniae celebratum est ², in quo spe-
cialiter agitur de reformatione vitae et studiorum, omniaque
sunt per Caesaream Majestatem confirmata. Saepe studia refor-
mare tentarunt, sed nihil effectum est, quoniam hic rari sunt
qui scientia et vita aliis praeluceant studiosorumque animos ad
vere studendi modum pelliciant. Optima tamen adhuc spero non
solum de reformatione vitae sed etiam studiorum tam cleri
*quam totius populi; si eo perventum esset ut confratres publice
legere inciperent, maximum fructum inde sperarem, immo
totam juventutem Christo lucrandam putarem, quorum exem·
plo caeteros facile sequuturos.

Haec sunt quae P. V. scribenda occurrerunt, ut beneplaci-
tum Ρ. V. in omnibus Dei gratia impleamus, quod unicum et
solum X. ῑ Jesu amore cordis nostri est desiderium.

 

¹ Qui materiem historiae aptam ex iis litteris ext1·ahebat,hunc, quem pastorem
Kessel nominat, Episcopum fuisse affirmat; quod, si verum est, non ex his litteris sed
aliunde habere debuit.

⁴.- Finis huic Coloniensi synodo fuit impositus , acta signata et decreta promulgata
die 2⁸ Octobris.

