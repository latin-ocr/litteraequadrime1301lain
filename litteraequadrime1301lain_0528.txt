522 LITTERAE QUADRIMESTRES

damus, a qua, ut a caeteris fere praelegi solitis, in publico gy·
mnasio jam vacare coeptum est. Verum nobis Deus benedictus
interim magistrum deesse noluit. Nam hujus collegii jam olim
studiosissimus medicus quidam octogenarius, cum logicam, tum
caeteras artes, juvenis in hac Universitate perpetuos viginti
annos professus, sponte sua oblatam nobis lectionem logices
praelegit, quam, etiam decrepita aetate, diuturna exercitatione,
memoria tenet nulloque negotio eam nos docet.

Exercemus quoque et familiariorem nobis reddimus linguam
latinam stylo optimo dicendi et lectione bonorum authorum.
Reliquis domi fratribus epistolae familiares Ciceronis, Teren-
tius et Grammatica Despauterii praeleguntur, quibus accedit
assidua scribendarum epistolarum exercitatio. Quorum Domi-
nus Gaspar, Patavinus, et Laurentius Surdis, Romanus, boni
et modesti adolescentes ingeniique non postremi, usque eo pro·
fecerunt, ut paulatim minimo adjumento authores linguae lati-
nae vulgariores intelligere incipiant. Thaddaeus vero Senensis
ct Joannes Setta ¹, adhuc tirones, optimam de se futuri profe—
ctus exspectationem concitant. Deus mitissimus, author ac
conservator omnis boni, dirigat operam, studium et omnem
denique cogitationem nostram ad laudem et gloriam sanctis-
simi nominis sui et proximi utilitatem. Amen.

Patavii, 18 Kalend. Januarii 1552.

Ex praecepto ΚΜ Ρ. Andreae Galvanelli.

Tuus indignus filius,

JOANNES CANCER.

Superscrzptsox ψ ΑΙ Molto R.<¹0 P. il Ρ. Μ. Don Ignatio de
Loyola, Preposito della Compag²¹ di Giesu, A Sta Maria della
Strada, appresso a 5.ῖο Marco, in Roma.

Alia mann: Q. 52, xv di xbre—Padova.

Et alsa: Q. et A. V.

¹ Alias saepe joannes de la Seta.

