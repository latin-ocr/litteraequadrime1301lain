λ κ. 1550 · 185

LV

Laurentius ssusnardus
Patri joannide Polanco.
Florentia, 17 Martii, 1550 ¹.

nis

Gratia et pax Domini N. Jesu Christi sit semper nobiscum.

Etsi vereor ut me satis deceat, quae caeteri charissimi fra-
tres melius me multo facturi sunt, ad te praesertim, Pater Re-
verende‚ scribere ac maxime cum mearum virium non sit onus,
tamen quia tibi haud injucunda quae scripsero futura existimo,
breviter discessus nostri felicem Florentiam usque eventum
aperiam ². Cum ad oppidulum illud, quem (sic) Roncilionem
vocant, pervenissemus, ibique nocte illa futuri essemus, sub
horam coenae in podiolum quoddam quod hospitiolo illi in quo
eramus adjacet, prodii: ibique, cum sermones spirituales cum
quodam viro optimo conferrem, petiit cujas essem et cujus
ordinis. Ibi tunc paucis (ut potui et scivi) Institutum Societatis
aperui, et quae in India gererentur ex parte declaravi. Cum ille
magis ac magis erga Societatem affici videretur, petii ut nos
precibus suis adjuvaret. Tunc ille sese ultro obtulit, et cum
illum ad charissimos fratres adduxissem ut una cum illis collo—

 

¹ Tota autographa in folio olim 20, num. 9.

2 Nicolaus Gaudanus, Laurentius Busnardus, Joannes (qui et Joanieo, Joannino et
Giovanni piceolo dicebatur). Thaddaeus, quidam Baptista et septem alii Venetias missi
hoc mense Martio suere ut Collegii Veneti fundamenta ponerent. Vide Pommco, Chron„
t. Π, pag. 60, num. 135 et not. 1. Hi duodecim in duas turmas distributi sunt, quarum una
sub Nicolao Gaudano Lauretum petiit (POLANco, l. cij), inde Anconam et Ancona per
mare Venetias petitura: altera vero sub alio Nicolao, in qua Busnardus, Joannes‚ Thad-
daeus et Baptista erant, viam tenuit, quae Roma per Ronciglionem, viterbium, Bolse—
nam. Aquampendentem, Sanctum Quericum, Bonum Conventum, Senas et Poggium,
Florentiam ducit. Hanc secundam turmam comitabatur Petrus de Ayllon, Bononiam.
ut videtur, destinatus (Pomxm, 1. c., pag. 54. not. 1).

