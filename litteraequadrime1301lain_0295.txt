AN. 1551 280

P. V. transmittam, inter quos unus in artibus promotus est
Lovanii, qui primae hebdomadae exercitia magno cum fructu
absolvit, et tanta charitate accensus est, ut quiescere nequeat,
donec parentibus ac amicis et aliis rebus omnibus postpositis,
Romam se conferat cum aliis. Alibi enim, ubicumque P. T. pla-
cebit, plus in studiis et pietate quam Coloniae proficere poterit.
Nepos Balduini, qui studendi gratia ad nos venerat, cum valde
ad Societatem afficeretur, eum admisimus. Spero non medio-
cria dehoc juvene, quem, exemplo suo, alios etiarn ad Chri-
stum tracturum verisimile est. Tres alii studiosi, qui ad nos
hisce diebus venerant, se totos Societati dare intendunt.

Hactenus magister Leonardus, qui, fere duodecim mensibus, viginti studiosos juve-
nes Romam misit, et non mediocri dexteritate in juventute ad Christum trahenda pol—
let, nec tamen promiscue sed cum delectu cos, qui ingenio, moribus et aliis etiam exter-
nis donis Dei praediti sunt, retinet. Ut et nos ipsi ex eis, qui Romam missi sunt, colli-
gere possumus, et illo etiam argumento quod dorni juvenem, specie quidem spiritualem,
sed, ut res ostendit, superbum et seditiosum cum haberet, non solum ipsum domo
expulit, sed et novem alios, qui ejus contactu et exemplo ab obedientia et humilitate
recesserant, simul domo ejecit. Utin bonis acquirendis et conservandis solers, sic in iis

qui inepti deprehenduntur ad Societatis institutum, expellendis, strenuus; et utrobique
Societati in Domino perutilis est ¹.

¹ Haec Polancus Leonardi litteris addidit.

