AN. 1552 575

rentur assequi linguam viri, utpote nonnihil fortasse a suo ver-
naculo et austrico idiomate subinde discrepantem. Verum quae
minima sunt impedimenta, usus audiendique consuetudo facile
tollit.

Italica similiter concio speratur continuationem sortitura,
quae, praeter communem audientium instructionem, ideo sus-
cipitur, ut pueri atque adolescentes Italici (qui hic certe per-
multi sunt) facilius induci possint ad discendum sub nostris
communem doctrinam christianae religionis. Vix enim quis-
quam in tanto numero est, qui possit integre orationem reci-
tare dominicam; symbolum fidei paucissimi norunt; praecepta
Dei fortasse nullus; qua ignorantia fortasse et hi fere laborant,
qui hujusmodi pueris in laboribus praesunt mechanicis.

De lectionibus, quae in publico fiunt, id breviter referam.
R. P. Claudius, cum satis numerosO, uti solet, auditorio, per-
git in lectione Paulina ad Romanos ¹. D. Nicolaus de Lanoy
lectionem quarti sententiarum de sacramentis continuat: quam
materiam ubi absolverit, putamus auspicaturum Sancti Mat-
thaei aut quippiam ex novo testamento. D. Nicolaus Gaudanus
his diebus explanare coepit librum Geneseos Decretum nam-
que est per deputatos a Regia Majestate, ut per diversos pro-
fessores, paucorum annorum spatio, totum corpus librorum
canonicorum in publica schola theologorum praelegatur.

D.¹· vero Canisius propediem expositurus est compendium
quoddam theologiae, seu christianae doctrinae, quod opus
jussu Serenissimi Regis nostri P. Claudius concinnat in usum
potissimum studiosorum et pastorum, qui in ditionibus regiis
degunt, quibus non conceditur diversas ob necessitates in aca-
demiis diutius permanere ‘·‘.

Postremo, de studiis domesticis, quaedam paucis expediam,
deque exercitiis, quae ad mortificationem veteris hominis et
ad profectum praesertim conducunt humilitatis. In his omni-
bus, ut antehac, persistunt fratres, distributis nimirum officiis,
quae ad communem omnium necessitatem pertinent; commu-

¹ in lectione Epistolae Pauli ad Romanos.

’Ξ Vide, praeter ca, quae narrantur in vitis Parrum Canisii et Jayi, et etiam Laynez.
ct in Hestoma Societatis ab Orlandino et Sacchino, quae colligit BRAUNSBERGER, in
recenti eruditionis pleno opere Entstelmng und erste Entzm'cklung der katechismen
des seligen Petrus Canisius, aus der Cesellscltast Jesn, praesertim erster abschnitt.—
Der grosse lcatesln'smns.

