238 LITTERAE QUADRIMESTRES

ratum, cui nihil dubitamus propediem accessurum lngolstadii
alterum, Christo adiuvante.

Quo fit, ut precari sedulo debeamus Patrem misericordia-
rum et pro piissimo Rege Ferdinando, et pro genero illius,
Duce hoc Bavariensi, quos deinde ceu duces alii quoque (ut
ipsa coget necessitas) in Germania passim imitabuntur. Cui rei
argumento esse potest vir summm, qui Cancellarium agit cu-
iusdam Principis Electoris ¹, non amicus quidem Societatis‚
sed qui causam tantam et fructum istorum collegiorum intel-
ligens, rescripsit cuidam in haec verba: “Litteras tuas RmO Do-
mino nostro commoda quaesita occasione, et cum mollia tem-
pora fuerint affandi, exhibebo: simulque manibus ac pedibus
tuam sententiam confirmabo (De litteris loquitur in gratiam
collegii nostri accurate scriptis). Quamquam res ipsa non egeat
aliqua persuasione, cum non solum sit omnium sanctissima et
honestissima, sed et maxime utilis et necessaria, quaeque a
RmO sine maximo dedecore, scandalo et detrimento etiam sa—
lutis suae omitti minime queat„ Hactenus ille, cuius verba nos
ad laudandum Deum vel ob id animos provocare queant, quod
in aulis principum Germanorum ita cognitae simul et proba-
tae sint res SocietatiS, iuvante plurimum, ut dixi, praesentia
R. Ρ. Claudii, quo nec immerito tantopere delectatur R.mus Car-
dinalis Augustanus, illum pene solum habens, quo utatur fami-
liarissime, cuiusque ductum sequutus, vitam, licet alioqui pro—
batam ⁵², et aulam suam reformasse prorsus existimatur.

P. Nicolaus in praelegendo admodum et sibi et aliis proficit;
laudatur in disputandi ratione, quam sua quidem praesentia
non parum iuvat promovetque. Brevi post auspicaturus est
Aristotelis Ethicam‚ quae lectio plures quam Theologica, no-
bis promittit auditores.

Tum festis diebus pergimus concionari, sed maiore quam
antea, cum auditorii et professorum frequentia. Fructum ali-
quem ostendunt confitentes, quos adeo multos nuper divina tri-
buit benignitas, ut annis abhinc plurimis fuisse plures negent,

¹ Quis hic Princeps Elector suerit, et quis ejus Cancellarius, inquiret certe et docebit
diligentissimus P. O. Braunsbeiger, S. J., cum ingentem Canisianarum litterarum mo-
lem luce publica donabit.

“-’ Verba haec licet alz'oquz'prohatam, signo addito ut textui insererentur, addidit
in margine Polancus.

