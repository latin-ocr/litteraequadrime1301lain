224 LITTERAE QUADRIMESTRES

rarae cujusdam exspectationis qui, praeter humaniores litteras,

quas profitebantur, e solidis Philosophiae fontibus doctrinam¹
morum et naturae hauserunt, neque id infeliciter. Adde etiam

quod nonnulli divinae Τ heologiae et Medicinae penetralia lin·

guis et Philosophiae conjunxerunt, e quibus quinque ad sacram

anchoram nominis Jesu confugerunt, inter quos unus est Dida-

cus Vazquez a Torrijos ¹ qui, utriusque linguae mire callens,

Philosophiam et Medicinam tam fausto adierat pede, ut proximo

anno se primam Doctoris lauream in Medicina adepturum spe—

raret. Alius Licentiatus Joannes Prados ‘² est qui, paene totum

Scholasticae Theologiae ambitum <quem cursum vocant) emen-

SUS, Sanctarum Scripturarum lectioni et indagationi accingetur.

Tertium me (licet indignum) adnumero, qui jussus sum cum di-

ctis duobus Sacrae Theologiae studiis vacare. Quartus vero est, ’
qui linguarum peritiae Theologiam coeperat conjungere. Hic
Martinus ³ appellatur, cui Toleti urbs communis mecum patria
est. Alius burgensis, Marcellus a Salazar nomine. Sed hisce die-
bus Gandiam hinc est profectus, ubi artium liberalium discipli-
nis sacrosanctae Christi philosophiae viam sternat. Habes quin—
que collegas trilingues ⁴, Pater colendissime.

Tres licentiati anteactis mensibus exercitamentis spirituali-
bus initiati sunt. Quidam Alphonsus Lupus, a Navarra ⁵, facili
simul et acri juvenis ingenio, qui diu haesitabundus an parentes
optime de se meritos benevolentissimosque liceret in senectute
et rerum domesticarum penuria linquere, tandem, ut dignus
esset Christo, patrem et matrem pro Christo relinquit, ditissimo
et gratissimo Domino eorum curam injungens. Alius licentiatus
est, cognomine Gutterius qui, medicinae candidatus hactenus,
et doctoris gradum assequuturus venturo anno cum Didaco
Vazquez , medicamenta et morborum curam contempsit, ut vi-
tam et resurrectionem inveniret. Tertius est quidam theologus

¹ Intellige natum in urbe Torrijos.

2 Ita nostrum transumptum; sed hujus Patris nomen fuit Pmidanos, prout scripsit
Polancus, Clzron„ t. 11, pag. 128, n. 308.

5 Cave ne hunc, cujus familiae cognomen adhuc ignoramus, Martinum Gutierrez
(Gutterius) esse putes, de quo infra in hac ipsa epistola.

⁴ Ita cognominabantur qui Trilingui Complutensi Collegio, de quo supra, adscripti
erant.

5 Alphonsus Lopez, Corellae ortus in Navarra. Ejus ingressum ad sequentem an-

num rejicit P. BARTHOLOMAEUS ALCAZAR, Clzronoln'stom'a de la Provincia de Toledo,
Dec. 11, cap. ⁴2, ξ 1.

