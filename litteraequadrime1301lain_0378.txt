⁴ 11³:ng

372 LITTERAE QUADR1MESTRES

Latinis concionibus in Germanicas. Institutum hoc ita promo-
vit divina bonitas ut, etiamsi difficillima sit linguae huius pro-
nuntiatio, tamen intelligar nunc ab omnibus, qui ad audiendum
certe plurimi confluunt. Nam et persaepe contingit, primum in
angustiore, nunc in ampliore templo, ut referta illic praesentis
populi turba excludat alios, qui pro foribus et ad fenestras foris
auscultant. Exorta interim nubecula nescio quid mihi minari
videbatur, dum a concionatore quodam non candide tractor,
velut qui praeter morem et in loco insolito prodirem ad evan-
gelizandum. Hic statim collecti professores totius Academiae
concionatorem illum arguunt, me studiose defendunt, vel non
rogati ¹ poenam proponunt multorum aureorum, si adversus
conatus meos ille mutiret quicquam in posterum. Accessit et
Episcopi sententia, qui, re comperta, suis me litteris admonet
ne supersederem ab hoc instituto, laturum se, si quidem opus
esset, omnes mihi suppetias. In populo non defuere qui vellent
aedes alterius oppugnare, et vim inferre ceu calumniatori.

Nos ut tranquilliores redderemus turbas ”·’ quae, nobis etiam
invitis, in illum concitabantur, excusare factum studuimus, et
iratos placare animos vix potuimus. Agnovit hoc officium ille,
qui tragoediam hanc, dum mihi parum favet, ipse sibi temere
concitavit, jamque nos sibi quam antea pergit habere familia—
riores. Igitur festis diebus nunc pergo evangelizare, sed utinam
tanto cum fructu animarum quanto cum applausu et numero
audientium. Libenter optimates accedunt, populus fructum
praedicat, parochus in dies majorem pollicetur, ego videre
quam audire et expectare malim, ut rudes et miserae istorum
conscientiae juvarentur. Id nobiscum lubenter vident alii, et
admirandum censent quod, praeter morem, non solum attente
ac integre concionem audiant isti, sed etiam ad finem usque
Missae in templo mecum perseverent. Nam id nimium hic ali-
bique receptum videas, ut omnis morae impatientes plerique,
aut post Evangelium cantatum, aut in medio concionis, aut
statim ab elevata in altum Eucharistia sacra, e Templo perinde
atque canes fugiant, parum memores scilicet de audienda inte-

gre Missa.

¹ Verba vel non rogati praetermisit Polaneus.
² Canisius scripserat Nos ob tranquillandas turbas.

