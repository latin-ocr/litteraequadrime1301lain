690 LITTERAE QUADRIMESTRES

linguas ac disciplinas pro ipsorum capacitate profitebimur; et
tum cuivis liberum erit accedere. Et ita a me recedunt. Ajimt
amici ipsos plurimum a nobis sibi timere. Utinam adesset nobis,
obedientia sancta auctore, Joachimus aliquis ¹. Permagna sane
sibi a nobis pollicentur.

Totos fere dies occupor domi visitationibus multorum, quos
rerum spiritualium multum avidos reperio. Ingenio mihi Vi-
dentur plurimum faciles. Utinam sint constanter perseverantes!

Atque ita, P. R„ nobis hactenus transigitur tempus. Appu-
lerunt fratres nostri, et bene quidem habet frater noster Emon-
dus. Tam in rebus spiritualibus quam studiis multa adhuc desi-
derantur. '

Est quidam Doctor legum, amicus non vulgaris Societatis‚
qui ad nos misit libros ultra viginti quatuor, tam in humaniori-
bus litteris quam in philosophia quamque in theologia, sed et
mensam ad componendos eos. Vocatur iste Marco Antonio ⁹².

Est et alius primi nominis hic, qui vocatur Guilielmus Pon-
tanus, qui plurimum favet nobis misitque famulum suum ut offi-
cium omne nobis offerret, sed et libere aperiremus, si quid no-
bis deesset quod ad Victum attinet; et id praeter eleemosynam,
quam confert, ut audio, in nos.

Quid messis hic? Multa. Rogate dominum messis, etc.

Haec obiter, P. R, admonenda duxi, humiliter hoc nostrum
collegiolum, plurimum adhuc dispersum, R. P. V. orationibus
Pati-umque omnium ac fratrum commendans.

Perusii, ex aedibus episcopalibus, a 25³² Junii.

R. P. V.

Alumnus inutilis,

EVERARDUS MERCURIANUs.

Ill alfara pagina: 1552. Perugia. De M. Everardo. De ‘25 de
lunio.

 

¹ Magister joachimus, Parisiis Romam missuS, “juvenis pietate et eruditione, lin-
<gua rum praesertim, insignis„, humaniores litteras cum laude in Romano Collegio hoc
tempore legebat, ²· sed in gravissimum morbum incidit, quo paulatim consumptus est„.
Viae Formio, Cllron„ t. 11.

² Marcus Antonius Oradinus. POLANCUS, l. c.. pag. 438, n. 49.

