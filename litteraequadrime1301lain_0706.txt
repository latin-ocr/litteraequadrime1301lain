700 LITTERAE QUADRIMESTRES

monasterio multarum confessiones audivit simulque eas, quae
aptae visae sunt, in oratione instruxit aliquantulum, ubi talis
coepit esse poenitentiae fervor, ut necessarium existimaverit
Pater eum aliqua ex parte reprimere, ne aliae, quae incipere
volebant, terrerentur. In hoc monasterio Abbatissa exercitia
facere vult, atque, ut existimo, res ad effectum deducetur,
quam multae aliae subsequentur. In alio autem ac tertio mona-
sterio nihil adhuc Pater agere coepit, licet non semel tum a
monialibus turn ab Abbatissa postulatum sit ut in oratione a
Patre instruerentur: faciet tamen, cum per tempus licebit.

Canonicus etiam quidam, forte tibi notus, Romae enim,
credo, pei· quinquennium fuit, missus a Cardinali ut pro car-
dinalitia dignitate gratias ageret Suae Sanctitati, nomine Ga-
spar Bari-enos, in cujus brachiiS, ut ait, Pater Martinus San-
ctae Crucis obiit, vir prudentissimus et litterarum non igna⁴
rus, a Patre in oratione instrui coepit, tantaque in eo per Do-
minum facta est mutatio morum, ut in hac civitate nihil, ut
audivi, sic in omnium ore versetur. Nec solum se ad veritatis
clariorem cognitionem venisse gaudet, verum et alios tam-
quam in tenebris ambulantes, quod orationis fructus non expe-
riantur, ad Patris consuetudinem pellicere conatur, atque , ut
spero, non frustra laborabit. Accedet jam, credo, ad exercitia
spiritualia.

Aliqui etiam alii ad nos veniunt ut Patrem consulant et ab
ipso in iis, quae ad animae salutem pertinent, instruantur.

Adit quoque Pater eos, qui, ratione criminum ad Inquisi-
tionem pertinentium, in vinculis detinentur, confessionesque
eorum audit exhortationesque congregatis facit. In his et simi-
libus occupatur, verumtamen non sine magno labore. Solus
enim est3 habuit quidem hic alium sacerdotem, qui ei non
parum adjumento fuit, sed evocatus est. Alterius tamen adven-
tum exspectamus ¹ simul et Patris Magistri Myronis, cujus prae-
sentia nos cito fruituros speramus, qua hactenus Conimbricen-
ses fratres potiti sunt.

In iis qui carcere detinentur, est vir quidam, alioqui nobi-
lis et prudentia non mediocri, quem ex Hispania Nova huc

¹ Evocatus sacerdos fuit Joannes Covillonius, “cujus loco deinde missus est P. Em-
manuel Leite, qui in confessionibus RectoremJuvabat‚,. Pomxcus, Clzron„ t. 11, pag. 601 ,
n. 603.

