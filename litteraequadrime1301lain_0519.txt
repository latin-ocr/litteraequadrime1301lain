AN. 1552 513

sumunt supplicium. Unius e multis recensebo severitatem. No-
tarius hic fuit, cujus grandior natu filius, duo enim fratres nobis
dant operam, nullum nec in moribus nec in re litteraria gradum
faciebat, quin etiam aliorum studiis magno erat incommOdO,
ut qui continenter illos lacesseret injuriis, conviciis et minis.
Hunc blandis monitis ab iis avertere et in meliorem frugem re-
vocare satagimus pro virili, nonnumquam minamur, terremus,
postremo rogamus. Verum ubi nos operam ludere animadver-
timus, quid de eo agendum deliberamus et decernimus progeni-
tori significandum, quod cum rescivisset, ecce postero die ad
collegium accurrit, filium comprehendit, nudat, arreptisque fla-
gellis acerbissimis, me absente, mirum in modum caedit. Au—
disses planctus atque ejulatus, ut carnificinam non gymnasium
dixisses. Intervenio ego eique saeviendi in filium finem impono,
licet coram omnibus, aderant enim omnes condiscipuli, illius
piam patris in filium severitatem commendans: ille vero nos
obsecrabat ne quid in posterum filius impune ferret.

Si autem quot ex tanto numero religionem ingressi sint scire
desideras, certi quidpiam non ausim asserere, sex an octo: hoc
autem indubitate referam, totidem Societatem affectare nostram
summopere; unum obest, quod in quatuor aetas non patitur nec
ad eam mensuram, quam praescripsit P. T„ excreverunt ¹.

Nec vero praeceptorum et aliorum fratrum nostrorum in
illis instituendis sedulitatem et ardorem charitatis silentio prae-
teribo. Discipulorum enim mores, studia, commoda non secus
ac sua curant. Videre est fere eos, postquam pensum suum ab-
solutum reddiderunt, caeteris diligentissime suam praestare
operam. Iste legit, ille examinat, hic themata emendat, alii
aliter juvare caeteros pro virili parte curant. Mirus autem odor
per totam Ferrariam de Societate Jesu sparsus est. Gubernator
civitatis ad ecclesiam, in qua sacrificamus, accedens, puerorum
pietatem, devotionem ac humilitatem in audienda Missa, magna
cum admiratione, immotis oculis spectabat3 idem Reverendo
Domino Vicario [contigit] ; idem plurimis diversarum religio-
num, qui ob id nobis in Domino congratulantur. Parentes omitto,

¹ “Quamvis optaret P. Ignatius augeri eorum numerum, qui Societati se conzecra-
bant, delectum tamen haberi volebat ac pracsertim in aetate, et mensuram longitndi-
m's ad Rectores Collegiorum miserat, ad quam statura eorum. qui admitti optabant,

exigeretur„; Pomxco, Chron„ t. 11, pag. 19⁴, n. 67. Hujus mensurae in pluribus Ignatii
etP01anci1ittcris mentio fit.

T. 1.

33

