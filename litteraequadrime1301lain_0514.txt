508 LITTERAE QUADRlMESTREs

Movit insuper Dominus cor primi et doctissimi totius dictae·
scholae, qui etiam voto se nobis adjunxit.

Est et nobilis quidam, etiam bene doctus et pius, ejusdem
scholae, habens opulentissimum canonicatum, qui etiam se
nobis adjunxit.

Et quia occasione horum duorum posteriorum variae tribu-
lationes exsurgere coeperant ab eorumdem parentibus et ami-
615 et a Regente ejusdem scholae, prout cum ultimo veredario
prolixe scripsi, coacti fuimus hos duos cum dicto Arnoldo et
Rugerio mittere Coloniam, quo ibidem quiete possint perficere
studia sua.

Inter hoc dedimus exercitia cuidam licentiato sacrae theo-
logiae, viro quadragenario et valde aedificativo in omni con-
versatione sua, eleemosynis ac aliis piis operibus, est enim satis
dives et canonicus Tornacensis, dedito. Et hic ‘quoque voto se
Societati addixit ¹.

Sunt et alii duo ejusdem studii cum praedictis fratribus, qui
a paucis hebdomadibus firmiter statuerunt dictos fratres hinc
missos sequi et 56. Societati adjungere3 diligenter observantur
ab adversariis et eorum curam gerentibus ne hoc tentent; sed
non est consilium contra Dominum3 prima occasione et oppor—
tunitate clanculum ad fratres fugere intendunt. Sunt et hi ex
doctioribus et praecipuis dictae scholae.

Damus modo exercitia cuidam ejusdem pene studii sed alte-
rius scholae juveni, qui etiam se nobis adjungere cupit, estque
valde aedificativus et placidus juvenis. ’

Est et quidam natione Sardus, ejusdem pene studii, etiam
valde aedificativus‚ firmus et fervens in Domino, qui etiam voto
et habitatione se nobis adjunxit; et hic ab infantia ubique loco-
rum solet male habere, languere et uti variis medicorum ¹consi-
liis; postquam vero plene et fide se nobis adjunxit, nihil omnino
horum passus est, nec alicujus medici corporalis consilio usus
est nec ulla singulari portione ‘² aut corporali subventione ali-
qua. Et tamen, Domino concedente, melius paulatim coepit ha-
bere et adhuc melius habet quam toto tempore vitae elapso ⁵.
Benedictus Dominus in omnibus.

¹ Quintinus Charlart‚ de quo supra.
2 Vocibus ulla portione, quarum sensum vix aut ne vix quidem ii caperent qui in

domuum religiosarum usibus non sint versati, substituit Polancus ulto cibo.
3 Sermo est de Petro Spigha.

