282 LITTERAE QUADRIMESTRES

cthone ¹ aliisque sectae magistris conferre: plus effecturam
apud illos eruditam modestiam et modestam eruditionem illam,
qua ipsi iam fuissent adjuti, quam profecissent acres aliorum
disputationes.

Neque abhorrebat Patris animus ab ea profectione in Sa—
xoniam, nisi quod optabat adjungi sibi R. P. Jacobum Laynez,
cujus etiam praesentiam, si Dominus cooperaretur, ad emol—
liendam haereticorum duritiem sibi et Ecclesiae prodesse posse
non dubitaret.

Faxit clementiss. Deus, ut ad Saxoniam quoque, ubi velut
sentina haereticorum est, Societas nostra penetret, lucemque
inferre aliquam possit sedentibus in regione umbrae mortis.
Nunc profectionem illam praepeditam, aut potius dilatam cer-
nimus, quod ad collegium Viennense Pater sit destinatus, ju—
bente sic Pontifice Maximo et postulante Romanorum Rege
Serenissimo. Estque hoc primum in Germania collegium So·
cietatis, ad quod multi e nostris aut jam pervenerunt, aut brevi
admodum perventuri sunt, Christo duce, quos tum e Sicilia,
tum ex Italia missos audivimus.

Mirum vero dictu quanto cum moerore dimissus sit Pater
a R.m0 et Ill.m0 Cardinale Augustano‚ qui abeuntem ad navim
usque, non sine lachrymis puto ², est prosecutus, quique per
quadragesimae tempus in spiritualibus exercitiis nostris sub
eodem Patre non parum profecit, digressus idcirco ex Episco-
patu suo in monasterium quoddam, ubi, semotus ab aulae
strepitu, de rebus piis commodius meditaretur. Nam et hac de
causa Regem exoravit, ut Patris opera illo ternpore posset uti,
quemadmodum saepe antea desiderarat. Sed et Cappellanus
Rmi suo fructu non est defraudatus, acceptis hebdomadae pri-
mae exercitiis, quae ducunt facile ⁵ ad generalem confessionem.

Omitto multiplicem fructum, quem hoc toto superiore anno
collectum Dominus voluit in aula dicti Cardinalis, dum is et
sese et aulae disciplinam usque ad multorum admirationem re-
format, non secus observans, quam si pater praeceptorque ipsi
fuisset, Patrem Claudium. Is Viennam, uti speramus in Domi-
no, jam pervenerit una cum charissimo fratre M. Petro Schori-

¹ Scripto prius Melanclztone et deleto , scripsit ipse Canisius flIelanctlwne.
² Huic vocabulo, quasi delendo, lineam supposuit Canisius.
5 Etiam verbum hoc, ut delendum. linea subter ducta signavit Canisius.

