AN. 1549 1115

qui etiam votum Societatis fecit, quod in suis litteris inclusum
ad R. P. D. Ignatium mitto.

Est et alius, Erardus nomine ¹, qui per tempus aliquod domi
nostrae habitavit, qui etiam votum fecit, sed jam non mitto,
quia non est praesens, sed eum Leodium misimus cum quodam
Licentiato juris, qui per annos aliquot in curia leodiensi advo-
catum egit, bene naturalibus dotatus, vigesimum quartum an—
num agens, ex primatibus Pontani, civitatis in Flandria, ortus,
qui tandem, urgente conscientia. clam Leodio discedens Colo-
niam venit; magno cum fructu lachrimisque multis exercitia
primae, secundae et tertiae hebdomadae fecit, se Χ.Ο Dno. totum
resignans et huic sanctae societati, nec aliud desiderans quam
X.0 Dno. in omni obedientia, paupertate et castitate servire. -
Sponsalia cum sorore officialis ejusdem curiae ante suum ad-
ventum praecesserant; sed hanc jam relinquit, quia gratiam
continentiae satis in se cognoscit. Ad studia theologica semper
ejus animus fuit, licet nescio qua amicorum persuasione sedu-
ctus, numquam suae conscientiae in hoc satisfecerit. Omnibus
Leodii dispositis ad nos revertetur, quem cogitavi Romam mit-
tere cum uno aut duobus. Adolescentes praedictos non satis
commendare possum. Duo domi nostrae jam sunt in exercitiis.

Unus est conterraneus M. Andreae Side-rii, confratris no—
stri, nomine Godesridus; alter, adolescens leodiensis quoque, est
in primae hebdomadae exercitiis.

Confitentium numerus etiam augetur.

Reliquum tempus quod habeo, in studiis colloco.

A multis Coloniae alii ex nostris desiderantur, nec immerito,
cum hic tanta sit nobis parata messis.

Concilium provinciale pro reformatione cleri coloniensis est
incoeptum.

Domino Canonico responsione P. V. satisfactum puto et
bene contentum.

Haec scribenda occurrerunt.

Rda P. V. his in Christo bene valeat.

[pso die Sancti Benedicti Abbatis ‘² 1549.

Vester indignus servus,

LEONARDUS KESSEL.

 

¹ Erardus Leodiensis (ID. ibid.).
² Martii 212³

Τ. 1. ιο

