456 Limisa-xis QUADRlMEsrREs

CXI

Petrus Scorichius
Patri Ignatio de Loyola.
Vienna, 29 Decembris 1551 ¹

Jffis

Rde in Christo observandissimeque Pater:

Gratia et pax Domini Nostri Jesu X.i sit ac crescat in cordi-
bus nostris semper. Amen.

Jussus ad Rdam Paternitatem V. ea scribere, quae istis qua-
tuor mensibus proxime elapsis per R.<³0S Patres et charissimos
fratres nostros Dei gratia hic sunt gesta, licet alios ad id longe
aptiores viderem in hoc collegio, parendum tamen esse potius,
quam excusatione in alium hoc muneris transferendum putavi.
Atque ut hinc incipiam, R.dus P. Claudius, ut est in tractandis
hominum animis mirum in modum felix et dexter, quemdam in
hac Universitate magni nominis atque eruditionis virum, qui
ob illatam injuriam, in adversarium, ira percitus, vindictam
sumere pertinaciter decrevisset, et invectivam quoque pararet,
Dei gratia non solum placavit, verum etiam eo perduxit, ut,
condonata libenter omni offensa, confessionem peccatorum fa-
ceret, sanctissimoque Eucharistiae sacramento devote commu-
nicaret. Idem Rdus P.y quamvis aliis gravissimis negotiis pluri-
mum occupetur, solicitus tamen est, ut adolescentes provincia-
les, sacro theologiae studio dedicati, ad pietatem diligenter in—
stituantur. Cujus rei gratia saepe cum ipsorum praeceptoribus,
vel praefectis (ut vocant), consultat: ipsos etiam adolescentes

¹ Bina nobis sunt harum litterarum apographa; alium in Codice 1551, fol. 15 et lo;
alium in Historia varia, vol. 1, fol. 240, ‘241 et 242.

