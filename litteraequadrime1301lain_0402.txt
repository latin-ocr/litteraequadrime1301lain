(300 L1T [ERAE QUADRIMESTRES

Praecedentium Roberti Clayssonii litterarum
a P. Polanco emendatarum
exemplum in Hispaniam missum ¹.

nis

Gratia et pax Domini nostri Jesu Christi etc.

Rde in Xpo. Pater:

Ut aliqua in parte saltem satisfiat obedientiae sanctae de
conscribendis ad vos litteris singulo quadrimestri‚ ego ob adver-
sam valetudinem Patris nostri Baptistae Violaei et aliorum,
quibus haec fuisset commendata cura, scribendi onus suscepi.
Quoniam vero non omnia, quae gesta sunt, sigillatim novi, de
multis pauca referam3 illudque primum quod Rev.dus Episcopus
Claramontensis promisit se daturum domum Societati sitam in
urbe Biliomi‚ quae urbs est et universitas in Auvernia, modo
P. T. aliquos ex fratribus Velit eo mittere, promittens interim,
dum urbs ipsa collegio providerit de necessariis, se illis omnia
suppeditaturum. P. Baptista quid faciendum ea in re abs te
nosse cupit.

Invisit nos idem Episcopus sub festum Ascensionis Domini
ac per horam cum dimidia alloquutus est Patrem Baptistam tam
de his, quae in universa Societate‚ quam de his, quae ad salutem
et aedificationem animae suae faciunt. Omnes epistolas Socie-
tatis nostrae, quae ad nos deferuntur, primus petit et benignis—
sime excipit jubetque per sacellanum suumin volumen redigi,
quod, ni fallor, excrevit in magnitudinem epistolarum Cicero-
nis familiarium.

Clericus cujusdam consiliarii, cui negotium privilegii nostri
commissum fuerat, ubi perlegit Institutum Societatis nostrae,
nos unice dilexit adeo ut omnino spiritu Societatis nostrae
duci videatur. Is brevi exercitia aggredietur. Tantumdem et
alius, quem ipse in familiaritatem nostram traxit3 ubi quid de
ipsis Dominus disponat videbimus. Quidam alius juvenis exer-
citia fecit, qui in eis intellexit a Chro. se ab hoc mundo avocari.

 

¹ Cod. 1551, fol. 19 v.⁰ et ⁴20.

