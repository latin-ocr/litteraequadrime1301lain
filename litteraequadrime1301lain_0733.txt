Ax. 1552 727

ventus, quibus exemptis diebus, si quis conciones expetiisset,
non minus insanire putabatur quam qui rosas hyeme vel in gla-
cie lilium quaesivissem nunc non solum non novum et intempe-
stivum videtur, sed nostro exemplo excitati et velut experge—
facti dominicani singulis dominicis coeperunt alia qua nos hora,
nempe promeridiana‚ tribus abhinc mensibus in ecclesia sua
concionari; et videntur in hoc instituto perseveraturi, quippe
quibus perfacile est, diversis et quamplurimis hoc onus alterna-
tim subeuntibus. Dominus et nos et ipsos fulciat et utrisque
perseverandi vires sua solita liberalitate largiatur , quo plures
simus in ejus vinea operantes.

Praeter solitas ecclesiae nostrae conciones, aliae diversis in
monasteriis habentur monacharum; praecipue in coenobio San-
ctae Catherinae, quod famosissimum totius civitatis est, in quo
plures ter centum sunt monachae, omnes fere nobiles, cum qui-
bus domestice quamplurimae potentiorum quorumque filiae, quo
ab illis optimis imbuantur moribus, conversantur. Apud quas
D. Michael Boteglio saepius est concionatus. In principio,
earum nonnullae, sibi persuadentes se ab Illustrissima quondam ¹
Pro-regina injuriam accepisse, quod illa quasdam januas earum
monasterii, sicut aliorum, quae liberiorem in vicos haberent
prospectum, J‘usserat obturari, scientes hujus rei authorem
R. P. D. Hieronymum Dominicum extitisse, pati nullo modo
potuerant ut quis nostrum eo concionaturus vocaretur. Sed ex
quo coepit D. Michael concionari, tanta repente animi mutatio
facta est ut nunc alterius ordinis concionatorem ferre non pos-
sint; ita sunt illi modo addictae ut in festo Divi Dominici, cujus
professioni et regulae subjacent, quo die consueverat unus Do-
minicanorum concionari, solito concionatore relicto, facta per
superiorem conventus Dominicani potestate, obnixe, quodam
dominicano, qui illis est a confessionibus, earum nomine inter-
cedente, rogarunt ut D. Michael tunc apud eas dignaretur con-
r·ionari; quarum tantae devotioni cum abnuere non posset, pe-
titioni acquievit nec eas spectata spiritus interna laetitia fru-
stratus est. Earum multas ad vitae perfectioris institutionem
concitavit persuasitque ut, rebus omnibus propriis abnegatis et
in medium productiS, in commune vellent in posterum vivere.

¹ Quondam ait. quia Dominica Palma1·um‚se.,2·2.⁸ Martii praecedentis anni 1551,
‹lh-m supremum obierat. Vide potura», sllron.. t. 11. pag. 10, n. 81.

