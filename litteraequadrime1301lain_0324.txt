318 LITTERAE QUAanEsrREs

*rebus fieri solet, omnes ad unum in eam sententiam ierunt ¹, ut
quingenti aurei singulis annis in perpetuum Societati attribue-
rentur, quod et confectum est ‘·‘. Praeterea, cum superioribus
diebus abbatia, ut vocant, esset conferenda, et multi primates
eam a Caesare impetrare contenderent, respondit Caesar col-
legio Societatis Jesu Panormi proxime erecto esse collatam,
eaque de re jam ad Pro-regem scripsisse. Reditus annui illius,
ut ferunt , plus minus septingentorum ⁵ aureorum sunt.

Post ΚΦ Patris Hieronymi Domenech in Hispaniam navi-
gationem, R. Pater Hieronymus Natalis apud Pro-regem ejus
vices gerit ⁴, multaque pia et sancta opera, quae ejus charitas

est, excitavit. Bona cujusdam xenodochii nobiles quidam inva-
serant et in usus suos inverterant3 ea ut in pauperum usum, in
quem legata fuerant, converterentur, cumillis egit. Deinde
ejus hortatu et impulsu per diversa Siciliae loca procuratores
dimissi ut, in summa difficultate annonae, pauperum necessita-
tibus providerent. Postremo, eodem authore, permulti aulici sin-
gulis mensibus sua peccata confiteri et sanctissimam synaxim
recipere decreverunt. Drepani monasterium, ad quod ex im-
pura vita meretrices confugerent, instituendum curavit ⁵.
Multa alia bona ipse Pater, Dei Optimi Max. beneficiO, hoc
temporis spatio, et Panormi et Drepani confecit, quae majus
>quotidie incrementum acceptura plane confidimus.

Nunc viginti in hoc collegio sumus. Pro se quisque elabo-
rat ne talentum, a Domino acceptum, humi defossum recondat.
Faxit benignissimus Dominus Noster ut spiritum suum menti-
bus nostris plenissima manu infundat, quo et divinam ejus Vo-
luntatem cognoscere et cognitam perficere mereamur ⁰.

Panormi, 18 Maji 1551.

Tuus in Christo Jesu minimus filius

PAULUS D' ACHILLIS.

Ι pedibus manibus ierunt. Aen.

⁴.» quod laetis auspiciis coeptum, laetioribus processit, laetissimis confectum est.
ACH.-—quod et confectum est. POL.

ῖ- sexcentorum. Aen.

J. obtinuit. Aen.

5 Totam hanc periodum, a verbo Drepani ad curavit, interseruit POLANCUS.

⁶ cognitam perficere, denique promissam nobis haereditatem adire mereamur.
Amr—et cognitam perficere mereamur. Por.

