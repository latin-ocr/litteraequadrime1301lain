474 LITTERAE QUADRIMESTRES

CXV

P. Antonius Vinck
Patri Ignatio de Loyola.
Messana, 1 Januarii 1552 ¹.

uls

Gratia et pax Domini nostri Jesu Christi sit semper cum
omnibus nobis. Amen.

Quoniam adest tempus in quo obedientiae jussu rationem
reddituri sumus Reae Paternitati tuae eorum, quae Dominus
sua benignitate hoc proximo quadrimestri operari per nos di>
gnatus est, ea qua potero brevitate complectar.

R.d¹JS P. Noster Hieronymus Natalis hoc tempore in Africa,
usque ad undecimum Novembris, quo Messanam appulit, stre-
nue in pietatis operibus se exercuit. Frequenter concionatus
est coram ducibus et militibus. Quotidie doctrinam christia-
nam, praesente Domino Ferdinando, Illustrissimi Joannis de
Vega, Pro-regis Siciliae, filio, declaravit. Sacerdotibus de ca-
sibus conscientiae et aliis, quae ad officia eorum debite prae-
standa attinent, sedulo multa proposuit. Omitto quantum in
sublevandis pauperibus et componendis militum inimicitiis
(quae plurimae inter eos sunt) insudaverit. Ex his tres aut
quatuor fuerunt qui, inita inter se gratia, tertio aut quarto dic
post ex hac vita decesserunt ut pace perpetua fuerentur. Adeo
autem relucebant ejus bona opera, ut non solum utilis sed ne-
cessarius omnino a duce summo judicaretur; quo factum est

¹ Autographae Antonii Vinck litterae sunt in folio duplici, cui olim numeri 340
et 350, nunc autem 95 et 96. Prae manibus etiam nobis sunt apographa exempla tria;
unum in folio duplici, cui olim nn. 340 et 341, nunc vero 94; alterum in soliis 28 et 29 Co-
dicis 1551; tertium denique in Historia varia, vol. 1,fol. 2116.

