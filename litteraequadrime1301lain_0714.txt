708 LITTERAE QUADRIMESTRES

modum* desperatae simul et desperantis. Facta est insuper ex-
hortatio in hebdomada sancta ad omnes in carcere conclusos„
q‘ui ad confitendum se paratum iri promiserunt, cum aliqui prius
‘exhortationem respuerent, divinam providentiam et justitiam
blasphemantes. Eos curn audire non possemUS‚ tum propter
templi nostri curam, tum etiam propter loci incommoditatem,
egimus quod licuit cum nobilibus quibusdam ut illis prospectum
foret. ·

⁷ Aliorum quoque aegrotantium domi suae confessiones audi-
vimus et ad feliciter migrandum pro Dei gratia disposuimus.
Inter quos cum ad mulierem quamdam paulo post Pascha ac-
cersiti essemus, tamquam reconciliatione sola indigentem, com-
perimus generali potius confessione illi opus esse, perinde ac si
Ecclesiae antea ignorasset consuetudinem.

Operam quoque et curam impendimus ut puellae quaedam
periclitantes in hospitalia vel alia secura loca admittantur. Nec-
non ut mulierculae a captivitate aut conversatione mala homi-
num, non tam sacrorum quam execrandorum‚ liberentur. Et
J'am liberatae sunt divino auxilio nonnullae.

Hebraeus per nos catechismum adeptus suscepit baptismum.
Confessus est alius, qui, ante sexdecim annos a turcis captus, et
Christi fidem abnegare compulsus, inter eos vixerat, uxore sibi
ducta et liberis susceptis, quos omnes nuper Venetias advexit et
baptizandos curavit.

Non diu est cum huc appulerunt duae naves turcarum et
maurorum propriae, quorum non pauci fidem et baptismum as-
sequuti sunt; et renegati‚ ut vocant, aliquot Ecclesiae reconci-
liati sunt3 qua in re placuit misericordi Deo Domini Antistitis
charitatem et diligentiam exercere, quippe quem omnium hu-
jusmodi operum pietatis ministrum videtur sibi elegisse. Nobis
quoque aliquam hujus negotii partem largiri dignatus est opera
praesertim utens Joannis Baptistae nostri, genere hebraei, cui
plurium linguarum externarum peritia nonnulla ad hoc confe—
rebat.

Juvenes plerique inter discipulos, et alii quoque, morum et
conditionis qualitate satis laudabiles , peculiare desiderium
ostendunt subeundae hujus Societatis. Nobis tamen hactenus
visum est prae-stare ut foris potius quam domi genuina eorum
mens e't constantia probetur.

